<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="ar" lang="ar" dir="rtl" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<meta http-equiv="Content-Type" content="text/html; charset=utf-8"/>
<link href="../style.css" rel="stylesheet" type="text/css" />
<title>مجلة الأستاذ</title>
</head>
<body class="rtl">
<div dir="rtl" id="book-container">
<hr/>

وللي نوى أي مضره <span class="red">...</span> لابد من توبها يلبس<br />والرزق ما هش بالحيله <span class="red">...</span> ولا بعزمك يا ريس<br />والحق ما فيهشي جميله <span class="red">...</span> والزور تملي مدّخمس<br />والصدق مركب مشروعه <span class="red">...</span> تسير ونورها متونس<br />والكذب بدعه مصنوعه <span class="red">...</span> يلوذ بها الشخص الميل<br />والحق له ناس بالعنيه <span class="red">...</span> وله طريق لله واصل<br />الحر يصبر ما يقلق <span class="red">...</span> والندل ما يشكر خيره<br />والقلب مهما كان يخفق <span class="red">...</span> من الزعل ما لوش غيره<br />ما كل إنسان في الدنيه <span class="red">...</span> بين الورى يأكل طيره<br />والناس ما هياش بالميه <span class="red">...</span> ومن الشجاع تعرف سيره<br />يمكن تشوف واحد مفرد <span class="red">...</span> كل الأنام تخشى ضيره<br />وله مقام عالي أمجد <span class="red">...</span> والناس تقول ملاّ عاقل<br />والحق له ناس بالعنيه <span class="red">...</span> وله طريق لله واصل<br />أمشي على قدم العباس <span class="red">...</span> اللي عواقبه محموده<br />ملك وله يوم الميدان <span class="red">...</span> بالنصر رايات مفروده<br />والعز كله له ديدان <span class="red">...</span> وله طوالع مسعوده<br />وله على كيد الأعدا <span class="red">...</span> في الفتح آيات مشهوده<br />ياما نياشين له تهدى <span class="red">...</span> من الملوك من غير حائل<br />والحق له ناس بالعنيه <span class="red">...</span> وله طريق لله واصل<br />ودي نصيحه للعارف <span class="red">...</span> عملتها ساده باده
</div>
<hr/>
<div class="center">الجزء: 1 ¦ الصفحة: 983</div>
</body>
</html>

