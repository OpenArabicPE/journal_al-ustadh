<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="ar" lang="ar" dir="rtl" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<meta http-equiv="Content-Type" content="text/html; charset=utf-8"/>
<link href="../style.css" rel="stylesheet" type="text/css" />
<title>مجلة الأستاذ</title>
</head>
<body class="rtl">
<div dir="rtl" id="book-container">
<hr/>

شباك وإلا تطلع من باب دارها من غير جوزها وإلا تفرط في حاجة من حاجة البيت وإلا تكلم راجل غريب والا تخالف جوزها في حاجة في تطلب منه اللي ما يقدرشي عليه وإلا قالتلو بوم جبت لي ايه وإلا كدا وإلا كدا إلا ماية زي الألف وتلاقي يختي هدومها نضيفه وفرشها نضيف وحاجتها كلها نضيفة وبيتها بيشف وبرف تشربي الميه من على البلاط بتاعها ودا كله من تربيها وتعليمها الدين والواجب عليها وهيا صغار وشوفي أم نظمي اللي طلعت على هوى نفسها أزاي ما خسرت جوزها وضيعت ماهيته في الريح كل ساعة داخله عليها الدلاله دي معاها فواتير حرير ودي فواتير مقصب ودي فواتير شيت ودي فواتير تيل ودي صناديق صابون ودي مناديل وهيا تشتري من هنا وتبعزق من هنا كل ما دخلت عليها واحدة تعطيها بدله وإلا منديل لما صبحت الراجل يا عيني عدم وندم ودا كله من قلة التربية وعدم معرفتها حقوق الراجل لو كانت دي تعرف دينها ويقينها وتعرف أنها رايحة جهنم كانتشي تهمل<br />العمله اللي زي وشها فضحت نفسها وهتكت عرضها وضيعت شرف أهلها وصبحت بين النسوان ما تسوى بصله الشر ربنا ويارتها أمال طالت عرضها إلا مسكينة الخدامة أحسن منها ويكفينا الشر ربنا بلاها بالبلا لما شرمط جتتها وصبح يبعد عنها العدو والحبيب لو كانت دي فضلت في بيت جوزها وإلا في دار أبوها كانشي نابها الهم دا كله على رأي المثل رأي جت الحزينة تفرح ما لقت مطرح وأقولك أيه واعيدلك أيه ربنا يا بنتي يهديك ويكفيك شر المستخبي
</div>
<hr/>
<div class="center">الجزء: 1 ¦ الصفحة: 250</div>
</body>
</html>

