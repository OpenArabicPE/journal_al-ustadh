<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="ar" lang="ar" dir="rtl" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<meta http-equiv="Content-Type" content="text/html; charset=utf-8"/>
<link href="../style.css" rel="stylesheet" type="text/css" />
<title>مجلة الأستاذ</title>
</head>
<body class="rtl">
<div dir="rtl" id="book-container">
<hr/>

افرنجية. ز. ذا بقى يختي الرجاله مقصودهم تاني هيا الواحدة منا رايحه تفتح لها دكان والا رايحه تقابل القناصل والا رايحه تقعد ويا الرجاله في المجالس دا كلام فارغ. بدل ما يعلموا الواحدة لغة افرنجية يعلموها لغتها وأمور دينها ويعرفوها تربية الأولاد وترتيب البيت موش يعلومها الكلام الفارغ والأمور اللي ما تنفعشي اذا كانت الواحدة تعرف بالفرنساوي وجوزها ما يعرفشي بقي تروح تدور على واحد يعرف فرنساوي لاجل ما تكلمه احسن تنسي اللغة والنبي ان الناس اليوم منيش عارفه جرى لهم إيه أهم كل ما يشوفوا الغريب يعمل حاجة يعلموا زيها من غير ما يفتكرا فيها إياك بدهلم يبقوا إفرنج خالص ويفضوها سيره. طيب الرجاله بيتعلموا اللغات قلنا انهم معذورين على شان يعاشروا الإفرنج ويعوفوا كلامهم<br />ويقروا كتبهم ويعرفوا فيها ايه واحنا يا نسوان لا احنا رايحين نخطب في مجلس ولا نكتب جرنال ولا نعمل مترجمين ولا نسافر بلاد برا ولادي ولادي يبقى تعليمنا الفرنساوي وغيره تمرته ايه دي كلها امور تغم. والرقص يختي اللي ينتعلمه رايحه ترقصي في فرح ولا رايحه الباللو وتاخدلك جدع يحط خصرك على فخده ويدور يرقص بك في وسط الجدعان زي ما بيعملوا نسوان الخواجات والا يعني مزيته ايه دا قلة قيمة وقلة حيا. نز طيب أهو ستات الملوك بيعرفوا لغات كتير بقى على كده تعليمهم في غير محله. ز. دول معذورين إكمن بيدخل عليهم نسوان الملوك والقناصل يسلموا عليهم ويعيدوا عليهم ملزومين يتعلموا لغاتهم لاجل يكلموهم من غير ترجمان فدول تعليمهم في محله لانه كمال لهم وأما احنا يلي لالدي ولالدي
</div>
<hr/>
<div class="center">الجزء: 1 ¦ الصفحة: 247</div>
</body>
</html>

